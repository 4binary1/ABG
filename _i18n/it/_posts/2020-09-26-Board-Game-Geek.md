---
layout: post
title: "Board Game Geek: tutto ciò di cui non sapevi avere bisogno!"
author: "4binary1"
categories: primer
tags: [primer]
image: Arboretum-cards.jpg
---
Sarebbe bello avere una fonte centrale di informazioni sullo hobby dei giochi da tavolo (oltre a questo blog, si intende). Dopotutto, per i film esistono _IMDB_ e _Rotten Tomatoes_, per i libri esiste _GoodRead_ e qualsiasi altro media ha una qualche forma di deposito di informazioni. Ebbene, nel mondo dei giochi analogici esiste [_BoardGameGeek_](https://boardgamegeek.com/).

BGG viene creato nel 2000 da Scott Alden e Derk Solko ed è stato riconosciuto durante i suoi 20 anni di esistenza come una risorsa senza pari per giochi da tavolo e di carte ([fonte](https://www.dianajonesaward.org/the-2010-award/)). C'è sicuramente molto che possa essere esplorato: la piattaforma, gli eventi, il mercato, il forum. Ma la risorsa sulla quale vorrei soffermarmi oggi è una della più utili per chi si approccia a questo hobby: la Pagina di Gioco. 

Va precisato che BGG è un sito in inglese per il quale è necessaria una conoscenza minima. Tuttavia, molte informazioni utili sono espresse numericamente e sono facilmente utilizzabili una volta che ne capirete il formato.

## Pagine di Gioco
Per illustrare i dettagli contenuti in queste utili pagine userò [_Arboretum_](https://boardgamegeek.com/boardgame/140934/arboretum), uno dei miei giochi di carte preferiti, come riferimento.  
La parte della pagina che solitamente mi interessa maggiormente è anche la prima che noterete: il _banner_. Questa intestazione contiene moltissime informazioni essenziali e le accorpa in una sezione facile da navigare. Qui troverete:

- Copertina
- Voto medio
- Nome del gioco
- Anno di pubblicazione
- Numero di giocatori
- Durata stimata
- Età raccomandata
- Peso
- Designer
- Artisti
- Editore

e molto altro. Alcuni di questi campi sono di facile interpretazione ma altri fanno riferimento al modo in cui BGG funziona e rappresentano i veri punti di forza di questo strumento.

## Informazioni utili
Il voto medio è basato su un punteggio assegnato dagli utenti al gioco, su una scala da [1 a 10](https://boardgamegeek.com/wiki/page/Ratings&redirectedfrom=rating#).
Chiunque abbia un account registrato può assegnare un voto ai giochi. Questo voto viene usato per classificare i giochi in un'[unica immensa lista]((https://boardgamegeek.com/browse/boardgame)) oppure nelle rispettive categorie.
Come per qualsiasi piattaforma basata sulle recensioni, vi consiglio di contestualizzare ed interpretare il voto medio di un gioco, poiché i gusti in tema sono molto personali. Tuttavia, considerato quante persone votano tipicamente un gioco, questo valore è un buon indicatore di popolarità sebbene non necessariamente di accessibilità. Al momento in cui scrivo questo post, ad esempio, il primo gioco nella classifica di BGG è _Gloomhaven_ che, nonostante molto amato da chi ci gioca, è un gioco parecchio costoso e pesante (sì, anche fisicamente). Quindi, nel decidere se provare o meno un gioco, non fate affidamento solo al punteggio: alcuni dei miei giochi preferiti, come _Heul Doch Mau Mau_, sono nella zona del 6.5.

{% include image.html url="/assets/img/Arboretum.jpeg" description="Arboretum, Dan Cassar" %}

Il numero di giocatori consentito è un'altra informazione pratica disponibile nella pagina del gioco. Qui è indicato, insieme al numero minimo e massimo di giocatori, il numero migliore suggerito dagli utenti. 

L'ultima informazione non immediatamente chiara del _banner_ è il [peso](https://boardgamegeek.com/wiki/page/Weight). Questo è un valore numerico compreso tra 1 e 5 che rappresenta quanto un gioco sia difficile da comprendere (nel senso più ampio dell'espressione). Il peso è tipicamente ciò a cui i giocatori si riferiscono quando parlano di giochi leggeri (_light_), medi (_medium_) o pesanti (_heavy_). Come con il punteggio, il peso percepito di un gioco varia da persona a persona e potrebbe cambiare con tempo ed esperienza.

Una volta superato il _banner_, troverete una panoramica del gioco, immagini di componenti e tabelloni, riassunti delle regole, premi vinti, recensioni e altre informazioni che potrebbero tornare utili. La panoramica contiene la categorizzazione del gioco, riassumibile in tre campi: _Tipo_, _Categoria_ e _Meccanismi_. Entreremo in maggior dettaglio nel merito di questi in un futuro post ma se voleste iniziare a navigare liberamente e scoprire da soli la piattaforma vi suggerirei di iniziare dalla [guida](https://boardgamegeek.com/wiki/page/Guide_To_BoardGameGeek) e dal [glossario](https://boardgamegeek.com/wiki/page/glossary).

Dunque, la prossima volta che vedeste un gioco e vi chiedeste cosa ne pensi la gente, date un occhiata su BoardGameGeek. E se mai doveste avere una domanda su una regola o un componente di un nuovo gioco, non dimenticate di guardare sul [forum](https://boardgamegeek.com/forums/region/1/bgg): qualcuno probabilmente ha già chiesto.
